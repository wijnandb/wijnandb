---
layout: page
title: Waar houd ik me mee bezig?
permalink: /about/
---

Mijn naam is Wijnand Baretta en ik ben gefascineerd door leren, onderwijs en technologie. Dat is dan ook waar ik me voornamelijk mee bezig houd, bij voorkeur ook de combinatie van onderwijs, leren en technologie. 

Ooit begonnen met een interesse in game-based learning, via het ontwikkelen van een Nederlandse versie van de Khanacademy en diverse e-learning omgevingen ben ik dieper verzijld geraakt in het ingewikkelde ecosysteem van het (Nederlandse) onderwijs.

Waar ik me momenteel met name mee bezig houd, is het vraagstuk hoe onderwijs gepersonaliseerd kan worden. Wat is er nodig op scholen om niet voornamelijk bezig te zijn met het volgen van de methode?

Hoe kan er op scholen effectief gebruik worden gemaakt van de enorme hoeveelheid kennis en informatie die er via het web beschikbaar is?
Hoe kunnen we er voor zorgen dat docenten de beschikking hebben over de beste onderwijstoepassingen die er beschikbaar zijn?
Als uit onderzoek blijkt dat iets goed werkt, hoe kunnen we zorgen dat die kennis niet alleen beschikbaar komt, maar ook toegepast wordt?

Daar houd ik me momenteel mee bezig.