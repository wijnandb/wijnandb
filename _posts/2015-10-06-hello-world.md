---
layout: post
title:  "Idee&euml;n delen"
date:   2015-10-06 11:56:51
categories: 
---
# 
Met honderden mensen heb ik gesproken over onderwijs, over hoe het anders kan, hoe het anders moet, dat er veel 
w&eacute;l goed is en goed gaat, hoe technologie een rol kan spelen, hoe de rol van de docent verandert, en ga zo maar door. 
Soms 1-op-1, soms met een groep, soms terwijl ik mijn idee&euml;n deelde met een hele zaal. Altijd was technologie 
in meer of mindere mate onderwerp van gesprek, maar wat ik al die tijd niet heb gedaan, is technologie inzetten om 
mijn idee&euml;n te delen.

Waarom niet?
Waar zit het probleem?
Is het angst?
Is het de angst dat het idee dat het nog niet 'af' is, dat het te vroeg is om met de wereld te delen?
Is het de angst dat mensen het met me oneens zijn en me aan de schandpaal nagelen?
Is het de angst dat andere mensen met de idee&euml;n aan de haal gaan?

Misschien doet het antwoord er niet toe.

Misschien is het tijd om te doen waar ik in geloof. 

Om idee&euml;n op grotere schaal te delen dan alleen maar 1-op-1.
Door te zorgen dat mensen de idee&euml;n kunnen gebruiken om hun eigen idee&euml;n aan te scherpen, te verbeteren, er 
iets mee te doen.

Op deze plek ga ik dat doen. 

De hoop is dat deze plek ook kan dienen als een verlengstuk van mijn brein. Waar ik nu regelmatig aantekeningen maak
in schriftjes of op losse stukjes papier, wil ik de tijd nemen om mijn gedachten te ordenen en te vatten in een 
artikeltje/stukje/blog.

En het ultieme doel hiervan is om met mensen in contact te komen die deze idee&euml;n delen, ze aanscherpen, er over van mening verschillen. Gezamelijk kunnen we dan aan de slag om het ecosysteem van het Nederlands onderwijs te veranderen, er voor te zorgen dat docenten beter ondersteund worden door technologie, ze minder tijd kwijt zijn met administratieve processen, meer tijd hebben om hun leerlingen te begeleiden en net als hun leerlingen eravren hoe het is om een leven lang te leren.



